სიდნი ლუმეტის 1957 წლის ამერიკული ფილმი „12 განრისხებული მამაკაცი” გვიამბობს ერთ ბიჭზე, რომელსაც ბრალად მამის მკვლელობა ედება. სიუჟეტი ვითარდება ნაფიც მსაჯულთა ოთახში, სადაც გადაწყვეტილება კენჭის ყრის შედეგად უნდა მიიღონ, რის შემდეგაც 18 წლის ბიჭს სიკვდილით დასჯა ემუქრება (ნაფიცი მსაჯული არის პიროვნება რომელიც მონაწილეობას მართლმსაჯულების განხორციელებაში იღებს). პირველი კენჭის ყრის დროს თერთმეტმა მსაჯულმა ბიჭი დამნაშავედ ცნო. მხოლოდ ერთი, რიგით მერვე მსაჯული არ დაეთანხმება მათ. გადაწყვეტილების მიღებისთვის ყველა მსაჯულის თანხმობაა საჭირო. მეთორმეტე მსაჯული გადაწყვეტს დაამტკიცოს ბიჭის უდანაშულობა, რაც ხანგრძლივი პროცესი აღმოჩნდება.

მკვლელობის დეტალები ასეთია: ბრალდებული არის 18 წლის ბიჭი, რომელსაც ბრალი მამის მკვლელობისთვის წაუყენეს, ხოლო თორმეტმა ნაფიცმა მსაჯულმა უნდა მიიღოს გადაწყვეტილება დამნაშავეა თუ არა იგი. მკვლელობას ორი მოწმე ჰყავს, მოხუცი მეზობელი, რომელმაც დაინახა თუ როგორ გარბოდა ბიჭი სახლიდან და ქალი, რომელმაც გაიგონა ყვირილის ხმა მკვლელობის ღამეს. ასევე ბიჭის დანაშაულს ამტკიცებს ის ფაქტიც, რომ მამასა და შვილს შორის არ ყოფილა კარგი დამოკიდებულება, ბიჭი იზრდებოდა ღარიბ ოჯახში, ადრეული ასაკიდანვე არღვევდა წესებსა და კანონებს, რამაც მისი სახელის გატეხვა და რეპუტაციის შელახვა გამოიწვია.

ბიჭის თქმით, იგი მკვლელობის დროს კინოში იმყოფეობდა, ხოლო სასამართლოზე ვერ შეძლო ნანახი ფილმის დასახელება, რაც მისი აფექტური მდგომარეობით შეგვიძლია ავხსნათ. ეს ბრალდების მხარემ სათავისოდ გამოიყენა.

ერთ-ერთი მსაჯულის თქმით, მკვლელობის ადგილზე ნაპოვნი დანა ისეთი უჩვეულო და განსაკუთრებული იყო, რომ მსგავს დანას მეორეს ვერ იპოვიდნენ, მაგრამ განსხვავებულ აზრზე მყოფი მსაჯული ზუსტად იგივენაირ დანას აჩვენებს და ეტყვის, რომ მასში უჩვეულო არაფერი იყო და ნებისმიერს შეიძლებოდა შეეძინა მსგავსი დანა.

ფილმში იკვეთება ბევრი სოციალური საკითხი, მაგალითად, კონკურენცია, უმრავლესობის უმცირესობაზე გავლენა და ა.შ.

ერთ-ერთი მსაჯული ყურადღებას ამახვილებს ერთ ფაქტზე. მკვლელობის ღამეს ბრალდებული დაიყვირებს „მოგკლავ”. მსაჯულს მტკიცედ სჯერა და სწამს იმის, რომ არავინ დაიყვირებს ამას, თუ ნამდვილად არ აპირებს იმას, რასაც გულისხმობს.

მერვე მსაჯული მის გადარწმუნებას ძალიან საინტერესო ხერხით შეძლებს: იგი, მას აყენებს ისეთ სიტუაციაში, სადაც მსაჯული დაუფიქრებლად ყვირის „მოგკლავ”, მსაჯული კი იწყებს მტკიცებას, რომ მას გარემოებამ აიძულა ეს ეთქვა. ამ სიტუაციიდან თვალსაჩინოა, თუ როგორ ახდენს გავლენას უმრავლესობის აზრი უმცირესობის დამოკიდებულებებზე. ასევე კარგად ჩანს მერვე მსაჯულის მტკიცედ დგომა თავის პოზიციაზე და არგუმენტირებული, კრიტიკული საუბრით სწორ აზრამდე მიყვანა.

მათი მსჯელობა დაღამებამდე გრძელდება, ნელ-ნელა ნაფიცი მსაჯულები მერვე მსაჯულის მხარეს იჭერენ. მისი არგუმენტირებული მსჯელობით ნათლად ჩანს, თუ როგორ კარგავს უმრავლესობის მხარდაჭერას მოწინავე, ავტორიტეტული პირი, ნახევარზე მეტი მსაჯული უკვე მერვე მსაჯულს ემხრობა და ყოველი კენჭის ყრის დროს, უფრო და უფრო მეტი მსაჯული ემხრობა მას. ფილმის დასაწყისში კარგად ჩანს, თუ როგორ უნდათ საქმის იოლად მოშორება და საერთოდ არ ფიქრობენ 18 წლის ბიჭზე, რომლის სასჯელიც სიკვდილით დასჯაა, მათ მხოლოდ საქმის მალევე დასრულება და განაჩენის გამოტანა სურთ, რაც არანაირად არაა მართებული.

მერვე მსაჯული მრავალი გზით ცდილობს დაამტკიცოს ბიჭის უდანაშაულობა და დაარწმუნოს დანარჩენი მსაჯულებიც, რაც წარმატებით გამოუვა. იგი უამრავი დაბრკოლების მიუხედავად მაინც არ იცვლის პოზიციას, რაც მის მტკიცე ხასიათზე მიგვითითებს. დასაწყისშივე ჩანს, თუ როგორი დარწმუნებულია მის სიმართლეში, ამასთან ერთად, იგი არ არის ისეთი გულგრილი როგორც სხვები.

მიუხედავად იმისა, რომ ეს ფილმი 1957 წელსაა გადაღებულია, შეგვიძლია პარალელი დღევანდელ რეალობასთანაც გავავლოთ და ვთქვათ, რომ ჩვენი აზრის თამამად დაფიქსირებამ შეიძლება შეცვალოს ყველაფერი და უდანაშაულო ადამიანის სიცოცხლეც კი გადაარჩინოს.

ფილმის დასაწყისში ნათლად ჩანს უმრავლესობის გავლენა უმცირესობაზე და შემდგომ სიტუაციის სრულიად შემობრუნება.

ფილმში განსხვავებულ ფსიქოტიპებს ვხვდებით, როგორიცაა ლიდერული, ნონკონფორმისტული, თუ უმრავლესობას აყოლილი ბრბოს ფსიქოლოგია.